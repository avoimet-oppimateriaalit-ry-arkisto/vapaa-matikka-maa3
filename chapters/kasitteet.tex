\section*{Peruskäsitteitä}

Monet seuraavista käsitteistä on esitelty jo peruskoulussa, mutta palautetaan ne lyhyesti
mieleen.

Tasogeometrian peruskäsitteet ovat \termi{piste}{piste} ja \termi{suora}{suora}, joita ei
määritellä sen tarkemmin. (selitä, että vastaavat intuitiota)

Suoralla oleva piste jakaa suoran kahdeksi \termi{puolisuora}{puolisuoraksi}. Huomaa, että tämä puolisuoran
alkupiste kuuluu kumpaankin puolisuoraan. Kaksi suoralla olevaa pistettä erottavat suorasta
\termi{jana}{janan}, ja nämä kaksi pistettä ovat janan päätepisteet.

Kaksi puolisuoraa, joilla on yhteinen alkupiste, jakavat tason kahteen osaan ja rajaavat siten kaksi \termi{kulma}{kulmaa}. Yhteistä alkupistettä
kutsutaan kulman kärjeksi ja puolisuoria kulman kyljiksi. Kulman sisälle jäävää tasoaluetta
kutsutaan kulman aukeamaksi.

Kulman suuruutta on tähän mennessä mitattu \termi{aste}{asteilla} (merkitään symbolilla $^{\circ}$). Jos kulman kyljet muodostavat suoran,
kulmaa sanotaan oikokulmaksi, ja sen suuruus on $180^{\circ}$.
Jos kulman kyljet ovat sama puolisuora, niin kulma on täysikulma ($360^{\circ}$, jos aukeamaksi lasketaan
koko taso. Jos taas kulman aukeama on pelkästään tämä puolisuora, kulmaa sanotaan
nollakulmaksi ($0^{\circ}$).

Toisinaan asteet jaetaan vielä minuutteihin ja sekunteihin. Yksi aste on $60$ minuuttia ja
yksi minuutti on $60$ sekuntia ($1^{\circ} = 60^{\prime}$ ja $1^{\prime} = 
60^{\prime \prime}$).
Käytössä on myös muitakin tapoja mitata kulmia. Erityisen tärkeä asema on radiaaneilla, jotka
ovat monissa tilanteissa luonteva tapa mitata kulmia vastaavien kaarten pituuksilla. Radiaaneihin
tutustutaan tarkemmin kurssilla Trigonometriset funktiot ja lukujonot.

\laatikko{
Huomautus!
Kannattaa aina tarkistaa, mitä kulmayksikköä laskimesi käyttää. Käyttöohjeesta käy ilmi,
miten voit halutessasi vaihtaa yksikön asteiksi tai radiaaneiksi.
}

Jos kulma on
suuruudeltaan oikokulman ja täysikulman välissä, kulma on kupera. Jos taas kulma on pienempi
kuin oikokulma mutta suurempi kuin nollakulma, se on kovera kulma.

Koverat kulmat voidaan jakaa kolmeen eri tyyppiin. Kulmaa, joka on suuruudeltaan puolet
oikokulmasta, kutsutaan suoraksi kulmaksi. Suoraa kulmaa pienemmät kulmat ovat teräviä
kulmia ja suoraa kulmaa suuremmat kulmat ovat tylppiä kulmia.

...jotain pituuksista ja ehkä pinta-aloista, kuvia myös lisättävä...
